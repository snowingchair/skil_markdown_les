Gevulde paprika’s met gehakt

Ingrediënten
300 gr mager rundergehakt
1 el olijfolie
1/2 ui
1 teentje knoflook
1/2 tl chilipoeder
1/2 tl komijnpoeder
100 gr tomatenblokjes
60 gr geraspte kaas
2 grote rode paprika’s
optioneel: crème fraîche

Bereidingswijze
Verwarm de oven voor op 200 graden. Maak de paprika’s schoon en verwijder de bovenkant en de zaadlijsten. Plaats de paprika’s op een ingevette ovenschaal en besprenkel met een beetje olijfolie.
Snijd de ui in kleine stukjes en pers de knoflook fijn. Verwarm een el olijfolie en voeg de gesneden ui en geperste knoflook toe. Bak dit 2 minuten, totdat de ui begint te verkleuren. Voeg dan het gehakt toe en bak dit gaar. Voeg vervolgens de kruiden en tomatenblokjes toe en laat dit 5-10 minuten sudderen.
Haal de pan van het vuur en roer de helft van de geraspte kaas erdoorheen. Vul de paprika’s met het gehaktmengsel en garneer met een beetje kaas. Bak de gevulde paprika’s 20 minuten in de voorverwarmde oven. Serveer de gevulde paprika’s met een frisse salade en crème fraîche. Eet smakelijk!

recept: https://www.lowcarbchef.nl/recept/gevulde-paprikas-met-gehakt